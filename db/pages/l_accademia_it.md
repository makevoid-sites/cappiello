<strong>Dal 1956</strong> l’Accademia d’Arte e design Leonetto Cappiello è il luogo ideale per esprimere la propria creatività e per tradurla in una reale opportunità di lavoro. Qui si insegna a dare forma, la migliore possibile, alle idee, perchè ogni professione, anche la più creativa, non si può improvvisare. Ha bisogno di basi, di nozioni, di tecniche.

L’Accademia, intitolata al grande cartellonista livornese Leonetto Cappiello attivo a Parigi ai primi del ‘900, è stata una delle prime Accademie, se non la prima in italia, ad ottenere il riconoscimento del Ministero della Pubblica istruzione tramite il Consorzio Provinciale per l’istruzione Tecnica di Firenze con <a href="/uploads/certificazione.jpg" target="_BLANK">provvedimento n. 1368 del 28 Agosto 1956</a>.

Oggi, con oltre cinquant’anni di esperienza nell’insegnamento e nella formazione e grazie al costante aggiornamento dei suoi corsi, l’Accademia Cappiello è una istituzione privata che rappresenta un <strong>polo specializzato nel qualificare professionisti nei settori della grafica, della progettazione e decorazione d’interni, del web, della pubblicità e dell’illustrazione editoriale</strong>.

Docenti qualificati, che dividono il loro tempo tra la professione e l’insegnamento, portano in aula le loro esperienze e rappresentano la migliore garanzia di un reale confronto con il mondo del lavoro, insegnando a finalizzare le idee attraverso gli strumenti e i software più aggiornati utilizzati dai professionisti del settore.


flickr_gallery(72157625904044530)

<style>#home_right h2 {display:none}</style>